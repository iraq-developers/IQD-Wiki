---
title: لغة ترميز النص التشعبي (HTML)
---

# HTML (HyperText Markup Language)

## شنو هي HTML؟

هي الهيكل العظمي لأي صفحة ويب. تخيل الموقع مثل الإنسان:

- **HTML:** هي العظم (الهيكل).
- **CSS:** هي الجلد والملابس (الشكل).
- **JS:** هي العضلات والعقل (الحركة والتفكير).

بدون HTML، المتصفح ما يعرف شنو يعرض، هي اللي تكول للمتصفح: "هنا عنوان"، "هنا صورة"، "هنا دكمة".

> **ملاحظة:** HTML مو لغة برمجة (Programming Language)، هي لغة توصيف (Markup Language). يعني وظيفتها توصف العناصر مو تعالج منطق وحسابات.

::youtube[https://youtu.be/ok-plXXHlWw]

---

## شلون تتعلم صح؟ (Learning by Building)

> **⚠️ نصيحة ذهبية للمبتدئين:**
> ما تحتاج تحفظ كل Tags مال HTML. بالـ HTML اكو أكثر من **100 tag**، بس بالشغل الحقيقي راح تستخدم حوالي **15-20 tag** فقط.
>
> **طريقة التعلم الصحيحة:**
> تريد تسوي Navbar؟ تروح تبحث بكوكل "how to make a navbar html"، تلكه اكو tag اسمه `<nav>`. تستخدمه بالمشروع. تريد تسوي فورم؟ تبحث وتلكه `<form>` و `<input>`. بعد ما تستخدمهم بـ 3-4 مشاريع، راح تحفظهم بدون ما تبحث عنهم.
>
> **هذا اسمه "التعلم بالبناء" (Learning by Building).** الحفظ يجي تلقائياً من التكرار بالمشاريع، مو من القراءة والحفظ النظري.

> **⚠️ ليش ما أنصح المبتدئين يستخدمون AI من البداية:**
> اذا أنت جديد وتستخدم ChatGPT أو أي AI يكتبلك الكود، أنت ما راح تتعلم لأنك ما داتبحث، ما دا تقرأ Documentation، وما دا تحل مشاكل بنفسك. الـ AI أداة قوية **بس بعد ما تفهم الأساسيات**. المبرمج اللي يعرف الأساسيات يكدر يستخدم AI بكفاءة لأنه يفهم الكود اللي يطلعله ويكدر يعدله ويصلحه.

---

## الهيكل الأساسي للصفحة (Basic Structure)

أي صفحة HTML لازم تبدي بهذا الهيكل الثابت:

```html
<!DOCTYPE html>
<html lang="ar" dir="rtl">
  <head>
    <meta charset="UTF-8" />
    <title>عنوان الصفحة</title>
  </head>
  <body>
    <h1>هلا والله! هاي أول صفحة الي.</h1>
    <p>هذا مجرد نص تجريبي ديظهر بداخل الصفحة.</p>
  </body>
</html>
```

| Tag               | شنو يسوي                                                     |
| ----------------- | ------------------------------------------------------------ |
| `<!DOCTYPE html>` | يكول للمتصفح إنه هذا ملف HTML5                               |
| `<html>`          | يلف كل المحتوى                                               |
| `<head>`          | معلومات عن الصفحة (العنوان، الخطوط، الروابط) ما تظهر بالشاشة |
| `<body>`          | كل شي يظهر للمستخدم يكون هنا                                 |

---

## الـ Tags اللي فعلياً راح تستخدمها

ما راح نحطلك كل Tags الموجودة. هاي فقط اللي راح تستخدمها بشكل يومي بأي مشروع حقيقي:

### النصوص والمحتوى

```html
<h1>عنوان رئيسي (واحد بس بكل صفحة)</h1>
<h2>عنوان ثانوي</h2>
<h3>عنوان فرعي</h3>

<p>هاي فقرة نص عادية.</p>

<span>هذا نص بداخل سطر</span>

<strong>نص مهم (Bold)</strong>

<a href="https://google.com">رابط يودي لكوكل</a>
```

| Tag               | متى تستخدمه                                |
| ----------------- | ------------------------------------------ |
| `<h1>` إلى `<h6>` | العناوين. `h1` أكبر وأهم، `h6` أصغر        |
| `<p>`             | فقرات النص                                 |
| `<span>`          | تميز جزء من النص (مثلاً تلونه)             |
| `<strong>`        | نص مهم (يطلع Bold)                         |
| `<a>`             | أي رابط (لصفحة ثانية، لموقع خارجي، لإيميل) |

### الحاويات (Containers)

```html
<div>
  <p>هاي فقرة بداخل div</p>
  <p>وهاي فقرة ثانية</p>
</div>
```

> **الـ `<div>` هو أكثر tag راح تستخدمه.** هو مجرد "صندوق" فارغ تحط بيه عناصر ثانية وتنظمها. ما يسوي شي لحاله، بس ويا CSS يصير أقوى أداة عدك.

### الصور

```html
<img src="images/logo.png" alt="شعار الموقع" />
```

| Attribute | شنو يسوي                                                       |
| --------- | -------------------------------------------------------------- |
| `src`     | مسار الصورة                                                    |
| `alt`     | نص بديل يظهر اذا الصورة ما تحملت (مهم للـ SEO وإمكانية الوصول) |

### القوائم (Lists)

```html
<!-- قائمة بنقاط -->
<ul>
  <li>عنصر أول</li>
  <li>عنصر ثاني</li>
</ul>

<!-- قائمة مرقمة -->
<ol>
  <li>الخطوة الأولى</li>
  <li>الخطوة الثانية</li>
</ol>
```

### الأزرار والفورمات (Forms)

هاي تستخدمها بأي صفحة فيها إدخال بيانات (تسجيل دخول، بحث، تواصل):

```html
<form>
  <label for="email">الإيميل:</label>
  <input type="email" id="email" placeholder="example@gmail.com" />

  <label for="password">الباسوورد:</label>
  <input type="password" id="password" />

  <button type="submit">دخول</button>
</form>
```

| Tag          | متى تستخدمه                            |
| ------------ | -------------------------------------- |
| `<form>`     | يلف أي حقول إدخال مرتبطة ببعض          |
| `<input>`    | حقل إدخال (نص، إيميل، باسوورد، رقم...) |
| `<label>`    | اسم الحقل (يساعد بالـ Accessibility)   |
| `<button>`   | دكمة                                   |
| `<textarea>` | حقل نص كبير (مثل صندوق الرسالة)        |
| `<select>`   | قائمة منسدلة (Dropdown)                |

### التنظيم (Semantic Tags)

هاي مو ضرورية بالبداية، بس لمن تشتغل بمشاريع حقيقية راح تلكيها بكل مكان:

```html
<header>الهيدر (الشريط العلوي)</header>

<nav>قائمة التنقل (الروابط)</nav>

<main>المحتوى الرئيسي</main>

<section>قسم من الصفحة</section>

<footer>الفوتر (الشريط السفلي)</footer>
```

> هاي الـ Tags نفس الـ `<div>` بالضبط من ناحية الشكل، بس تعطي **معنى** للمتصفح ولمحركات البحث. يعني `<nav>` يكول للمتصفح "هذا مكان التنقل"، بينما `<div>` ما يكول شي.

---

## مصادر التعلم (Resources)

### 1. التأسيس (YouTube)

- **[كورس HTML كامل - Elzero Web School](https://youtube.com/playlist?list=PLDoPjvoNmBAw_t_XWUFbBX-c9MafPk9ji)**
  (المصدر العربي الأفضل والشامل).

### 2. المراجع (Documentation)

- **[MDN Web Docs - HTML](https://developer.mozilla.org/en-US/docs/Web/HTML)** (المرجع الرسمي والأدق. لمن تحتاج تعرف عن أي tag، ابحث هنا).
- **[W3Schools - HTML](https://www.w3schools.com/html/)** (شروحات بسيطة مع أمثلة تكدر تجربها مباشرة).

---

**[الخطوة التالية: لغة CSS ←](/web-development/frontend/technologies/css)**

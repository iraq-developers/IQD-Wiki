---
title: برمجة الخلفية (Backend)
---

# Backend Development (برمجة الخلفية)

الـ Backend هو **الجزء المخفي** من جبل الجليد. المستخدم يشوف الواجهة (Frontend)، بس الشغل الحقيقي، البيانات، الفلوس، والحماية كلها تصير هنا. هو "المحرك" اللي يخلي السيارة تمشي.

![Backend](/images/web-dev/0929374.jpg)

## شنو يعني Backend؟
اذا الـ Frontend هو "شكل الموقع"، فالـ Backend هو "عقل الموقع".
هو المسؤول عن 3 شغلات رئيسية:
1.  **السيرفر (Server):** الحاسبة اللي تشتغل 24 ساعة وتستقبل الطلبات.
2.  **قاعدة البيانات (Database):** الخزنة اللي نحفظ بيها البيانات (صور، يوزرات، بوستات).
3.  **الـ API:** طريقة التفاهم (الويتر) بين الواجهة والسيرفر.

---

## المسارات واللغات (The Paths)

ماكو "أحسن لغة"، اكو "أنسب لغة" للمشروع. بالعراق والسوق العالمي، هاي أهم المسارات بـ 2026:

### 1. Node.js (JavaScript/TypeScript)
**ليش تختاره؟** اذا انت متعلم Frontend، هذا أسهل وأقوى طريق الك. نفس اللغة تستخدمها بالمكانين (Full Stack).
* **أشهر الأدوات:** Express.js, NestJS, ElysiaJS.
* **المميزات:** سريع جداً، مجتمع ضخم، وممتاز لتطبيقات الـ Real-time (مثل الشات).

### 2. PHP
**ليش تختاره؟** "ملك الفريلانس". نسبة عملاقة من مواقع الانترنت تشتغل عليه.
* **أشهر الأدوات:** **Laravel** (فد شي خرافي، ينطيك كلشي جاهز من حماية وترتيب).
* **المميزات:** استضافة رخيصة جداً، وسهل تلكى شغل بيه بالسوق المحلي.

### 3. Python
**ليش تختاره؟** لغة سهلة جداً بالقراءة، ومطلوبة بمجال الذكاء الاصطناعي (AI).
* **أشهر الأدوات:** Django, FastAPI, Flask.
* **المميزات:** كود نظيف ومختصر.

### 4. Go (Golang)
**ليش تختاره؟** اذا تريد أداء مرعب وسرعة عالية (بنتها Google للأنظمة العملاقة).

---

## قواعد البيانات (Databases)
وين نودي البيانات؟
* **Relational (SQL):** مثل **PostgreSQL** و **MySQL**. البيانات عبارة عن جداول مرتبة وعلاقات. هذا الخيار "الآمن" والأكثر استخداماً للشركات.
* **Non-Relational (NoSQL):** مثل **MongoDB**. البيانات تتخزن كـ Documents (تشبه JSON). تفيدك اذا البيانات شكلها مو ثابت ومتغير.

---

## شلون أبدأ؟ (Roadmap)


**لا تدخل لهذا العالم اذا ما ضابط الـ [Frontend](/web-development/frontend).**

### ليش لازم تتعلم [Frontend](/web-development/frontend). أول؟
1.  **فهم البيانات:** لازم تعرف شلون الواجهة تطلب البيانات وشلون تعرضها (JSON) حتى ترتبها صح بالسيرفر.
2.  **طريقة التواصل (HTTP):** لازم تفهم شلون المتصفح يرسل Request وشلون يستقبل Response.
3.  **الترابط:** نص مشاكل الـ Backend هي بالحقيقة سوء فهم لاحتياج الـ Frontend. اذا اشتغلت واجهات، راح تعرف بالضبط شنو تدز وشنو تستلم.

> **نصيحة:** كمل HTML, CSS, JS وافهم React/Next.js زين، وبعدين تعال هنا. الطريق راح يصير أسهل بـ 100 مرة.


## المكونات الأساسية (The Core)

اذا قررت تدخل، هذا اللي ينتظرك:

1.  **اضبط لغة برمجة:** اختار وحدة (JS, Python, PHP) وافهم أساسياتها زين.
2.  **تعلم Database:** تعلم شلون تسوي **[CRUD](https://ar.wikipedia.org/wiki/%D8%B9%D9%85%D9%84%D9%8A%D8%A7%D8%AA_%D8%A5%D8%AF%D8%A7%D8%B1%D8%A9_%D8%A7%D9%84%D8%A8%D9%8A%D8%A7%D9%86%D8%A7%D8%AA_(CRUD))** (Create, Read, Update, Delete).
3.  **تعلم API:** افهم يعني شنو [REST API](https://www.astera.com/ar/type/blog/rest-api-definition/) وشلون ترجع داتا بصيغة JSON للفرونت.
4.  **تعلم [Authentication](https://www.ibm.com/sa-ar/think/topics/authentication):** شلون تخلي المستخدم يسوي تسجيل دخول (Login/Signup) وتحمي الـ Routes.
5.  **ارفع شغلك (Deployment):** تعلم شلون ترفع السيرفر على النت (Render, Railway, VPS).